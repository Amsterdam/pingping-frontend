---
title: Groot denken, lokaal doen
subtitle: Dezelfde basis
image: /img/b4.jpg
---
Iedere gemeente heeft zijn eigen wegen en werkwijzen voor jongeren. Waar kunnen jongeren bij jullie hulp krijgen? En hoe schrijven zij zich bijvoorbeeld in voor een woning? Daarom pas je de app aan op de locale situatie. Niet onbelangrijk: Amsterdam stelt de app tegen een schappelijk aansluittarief beschikbaar aan andere gemeenten. 

Andere zaken – Belastingdienst, zorgverzekeringen, DigiD – zijn weer nationaal geregeld. Nationale partners zoals de Belastingdienst en de zorgverzekeraars hebben niet de capaciteit om in iedere gemeente weer op een andere manier hulp te bieden aan jongeren. Handig dus om allemaal dezelfde basis voor hulp aan jongeren te gebruiken. En natuurlijk is het kostenefficiënt als we niet allemaal zelf iets ontwikkelen. Bovendien, jongeren verhuizen ook soms naar andere gemeenten. Dan helpt het als ze op dezelfde manier doorkunnen. Dat bedoelen we met groot denken, lokaal doen. 
